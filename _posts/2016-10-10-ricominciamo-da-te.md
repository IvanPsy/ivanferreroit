---
title: "Ricominciamo da te"
description: "Quando la tua Vita sembra stare andando per il verso giusto arriva lui: il Perturbatore."
author: Dr Ivan Ferrero
permalink: /ricominciamo-da-te/
published: true
---

La Vita a volte è strana: pensi di avere tutto sotto controllo e davanti a te vedi **la strada piana e diritta**, un'autostrada proiettata verso il Futuro.

E proprio mentre stai muovendo i primi passi arriva Lui, **il Perturbatore**.

Si avvicina silenziosamente, in Ombra, un'Entità che **può assumere mille forme**.

Talvolta è un impedimento, altre volte un successo professionale, un amore improvviso, un incidente.

Quando arriva ti travolge con tutta la sua forza e la sua potenza, e come un uragano **ti ritrovi improvvisamente risucchiato nel suo vortice**.

Tenti di uscire da quelle spire, ma ogni passo che provi a muovere sembra spingerti sempre più all'interno del suo cerchio di distruzione.

Solo quando smetti di opporti e ti lasci andare ai suoi movimenti scopri ciò che non avresti mai immaginato: **esiste un punto in cui tutto è Calma**, e questo punto è **il Centro**.

Nel momento in cui trovi il Coraggio di entrare sempre più in profondità verso il Centro dell'uragano senti che **i tuoi passi si fanno sempre più leggeri**, e quando raggiungi il punto senti che puoi fermarti e **puoi riprendere le forze**.

Da quel punto privilegiato **vedi tutto con chiarezza**, consapevole che i maremoti non ti toccheranno.

La tua Vista schiarisce sempre più, **il tuo Pensiero è più lucido**.

Senti che in questo luogo di Calma puoi prenderti Tempo, nessuna fretta.

**Puoi organizzarti e ripartire**.

Questa newsletter, in origine Life360.it e successivamente Ivanferrero.it, ha seguito questa evoluzione.

Un tempo creata per offrirti il mio audio-corso sulla gestione dello Stress, è entrata nel vortice e si è presa del Tempo per cercare una nuova Identità più coerente con i Tempi che tutti noi stiamo andando a vivere.

Rinasce sotto forma di Lettere scritte e spedite personalmente da me.

Insieme rifletteremo sulla nostra Vita e su noi stessi, e lo faremo seguendo un format interattivo **appositamente studiato per te**.

Voglio che queste nostre Lettere siano utili per te, e per farlo ho bisogno che **tu mi indichi di che cosa desideri parlare**, e quali sono i maremoti che stai attraversando in questo periodo della tua Vita.

Tutto questo avverrà nel pieno rispetto della tua Privacy: invierai le tue email direttamente a me che sono coperto dal segreto professionale.

Cominciamo subito e dimmi: **qual è il tuo Perturbatore in questo momento della tua Vita?**

Ricevi le prossime Lettere direttamente nella tua casella di posta elettronica.

Clicca sull'immagine qua sotto e unisciti alla Community.
<a href="http://ivanferrero.it/lettere-da-uno-psicologo-signup"><img src="https://github.com/IvanPsy/ivanferreroit/blob/gh-pages/images/lettere-da-uno-psicologo-cta.png" alt="Iscriviti a Lettere da uno Psicologo"></a>

Anche se non sarò in grado di rispondere a tutti singolarmente, leggerò tutte le vostre comunicazioni e prenderò nota degli argomenti e delle tematiche da voi proposti per scriverti le mie prossime Lettere.

Dedicato al tuo Benessere Psicofisico,
**Dr Ivan Ferrero**
