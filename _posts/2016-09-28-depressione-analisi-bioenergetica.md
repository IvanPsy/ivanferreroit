---
title: "Guarire dalla Depressione con l'Analisi Bioenergetica"
description: "Le cause della Depressione e come l'Analisi Bioenergetica può aiutare a risolvere"
author: Dr Ivan Ferrero
permalink: /depressione-analisi-bioenergetica/
published: true
---

# Guarire dalla Depressione con l'Analisi Bioenergetica

L’Organizzazione Mondiale della Sanità riconosce nella depressione una delle malattie più mortali e meno curate.

Circa 5 milioni di persone in Italia ne soffrono, ma solo il 40% di esse chiede un aiuto.

Spesso dietro gli atti distruttivi di una persona si vede lo spettro della depressione, ma che cosa c’è dietro la depressione stessa?

Per capire meglio il fenomeno sfatiamo alcuni miti alla luce di come l’Analisi Bioenergetica concepisce il fenomeno in questione.

## La depressione non è la causa, ma l’effetto:
la depressione quindi è un effetto esteriore di qualcosa che **giace più in profondità**.

## La depressione è la risultante di una serie di fattori
genetici, familiari, sociali, che hanno influenzato negativamente la crescita della persona: la depressione non è qualcosa che accade all’improvviso ad un certo punto della storia della persona, ma piuttosto qualcosa che **sfocia quando esiste una base generata con il passare del tempo** e alimentatata con lo scorrere delle esperienze.

## La depressione nasce quando le persone perseguono degli scopi irreali
che non hanno nulla a che fare con i loro bisogni reali come esseri umani: a causa di ciò spesso è possibile associarla ad un crollo del narcisismo.

Nella visione dell’Analisi Bioenergetica un narcisista è colui che si è costruito una maschera fino ad identificarsi con essa.

A causa di questa identificazione la persona perde completamente il contatto con il vero Sé, allontanandosene sempre più.

Dietro la maschera non rimane che il vuoto.

Nel momento in cui la maschera crolla bruscamente (spesso a causa di un evento della vita, ad esempio un fallimento personale, sentimentale o professionale), la persona **si trova drammaticamente di fronte a questo vuoto** ed è incapace di ri-trovare se stessa.

La persona allora sperimenta un vuoto psico-energetico, **causa di un collasso depressivo** che rappresenta un tentativo dell’organismo di prendersi cura di se stesso.

Tutte le energie della persona convergono verso gli strati più profondi dell’essere, e non sono più a disposizione per poter affrontare i normali compiti della vita quotidiana.

## Le buone intenzioni della Depressione

Possiamo notare come la depressione costituisca tutto sommato un tentativo da parte dell’organismo di **economizzare le poche energie rimaste**.

Il tentativo di auto-guarigione è però destinato al fallimento: la falla rimane aperta e tutte le energie che la persona investe vengono risucchiate come da un buco nero.

L’individuo infatti continuerà inconsciamente a perseguire scopi irreali, confermando sempre più il divario fra questi e i suoi bisogni più autentici, aggravando sempre più la portata del fenomeno e mantenendo egli stesso aperto quello che risulta essere un vero e proprio buco nero.

Questo è la causa delle ricadute e della sensazione che tutti gli sforzi compiuti dall’individuo per porre rimedio **saranno destinati al fallimento**.

La bioenergetica, grazie al suo approccio mente-corpo, presenta degli strumenti concreti in grado di **fornire alla persona nuove fondamenta**, basi per poter accrescere a conservare la propria carica energetica.

In particolare la posizione di Grounding permette di sperimentare l’esperienza dello stare in posizione eretta, con la **schiena diritta di fronte al mondo e alla vita** (ricordiamo che la posizione in questione deve essere mantenuta ad occhi aperti, per garantire il contatto dell’individuo con l’esterno).

I piedi rinforzano il radicamento alla Terra, simbolo del **radicamento nella Realtà**.

Le gambe imparano a sostenere il praticante, per **reggere alle correnti della vita** e permettergli di muoversi con passo sicuro.

Le vibrazioni che questa posizione può generare permettono alle gambe di **caricarsi di energia** e diffondono questa energia lungo tutto l’organismo.

Grazie ad una psicoterapia in Analisi Bioenergetica la persona ricomincia così a **sperimentare se stessa**, il suo organismo sperimenta una **nuova carica energetica**.

Si verificheranno ancora crolli, tuttavia con la pratica l’organismo si rinforzerà sempre più, e sarà sempre più in grado di trattenere l’energia che gli viene fornita.

In questo modo la falla energetica che costituisce la depressione si restringe sempre più fino a chiudersi.
Solo a questo punto la persona può **tornare in contatto con i propri bisogni più autentici**.

E il bisogno fondamentale per queste persone è semplicemente quello di **essere amate per quelle che sono.**

<a href="http://ivanferrero.it/lettere-da-uno-psicologo-signup"><img src="/images/lettere-da-uno-psicologo-cta.png" alt="Iscriviti a Lettere da uno Psicologo"></a>
