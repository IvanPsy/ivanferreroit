---
title: Ivan Ferrero Psicologo Online
permalink: ivan-ferrero-psicologo-online
---

# Stai cercando uno Psicologo a Milano oppure Online?

## Leggi di seguito e conosciamoci meglio...

Mi chiamo Ivan Ferrero, e sono **Educatore dal 2000, Psicologo dal 2003 e Psicoterapeuta dal 2009.**

Informatico mancato, la mente umana ha sempre esercitato un certo fascino, per cui la Facoltà di Psicologia fu un naturale approdo per me.

Ho sempre avuto una particolare curiosità per tutto ciò che riguarda l'Essere Umano, con una particolare predilezione per la Psiche, in grado di spiegare il perchè degli Esseri Umani.

Questa passione mi portò ad inziare a **lavorare con i ragazzi** sin durante gli anni dell'Università presso Scuole e Servizi Sociali.

Dopo la Laurea in Psicologia, conseguita a Torino nel 2003, feci esperienza presso Comunità di vario tipo con lo scopo di **conoscere quella parte di Vita che nessuno ti racconta,** ossia quella dei cosiddetti "invisibili". Furono anni di intensa formazione personale, prima che di formazione professionale. Confrontarmi con certe problematiche mi obbligò infatti a confrontarmi con me stesso, a **rivedere i miei parametri di Vita e avere una visione più ampia della Realtà** in cui viviamo, scevro da stereotipi e pregiudizi.

Dopo qualche anno approdai alla Psicologia Clinica vera e propria e mi iscrissi alla Scuola di Specializzazione in Analisi Bioenergetica presso la SIAB di Milano, conseguendo il titolo di Psicoterapeuta in Analisi Bioenergetica nel 2009.

Durante questi meravigliosi anni di formazione, e anche successivamente, frequentai numerosi corsi di completamento, tra i quali **il Massaggio Bioenergetico Dolce e le Tecniche di Trattamento Biodinamico.**

Attualmente **opero nelle Scuole di Milano e dintorni** a stretto contatto con i Docenti, e sul Territorio con i ragazzi e collaborando con i Servizi Sociali e le Cooperative Sociali. Da qualche anno **mi occupo di Adoelscenti e Nuove Tecnologie,** portando avanti Progetti di Educazione Digitale, con un particolare attenzione per tematiche quali Cyberbullismo, Dipendenza da Internet, Hikikomori, ed altre correlate.

Queste esperienze mi offrono la meravigliosa opportunità di **conoscere da vicino il mondo dei nostri ragazzi,** di viverlo veramente, un valore aggiunto quando lavoro con loro, sia in interventi domiciliari che in interventi di Psicoterapia nel mio studio a Milano.

Attualmente **ricevo a Milano in via Felice Bisleri 11** e fornisco **consulenze di Psicologia online** via Skype ed altri sistemi di video-chiamata.

# Il mio metodo

## Mente e Corpo in un unico Sistema

Il Metodo che utilizzeremo durante le nostre sessioni riprende **tecniche di Programmazione Neurolinguistica, Analisi Bioenergetica, Trattamento Biodinamico,** oltre alle tecniche verbali della Psicoterapia più classica.

## Leggi qua sotto le mie risposte alle domande più frequenti, oppure telefonami al + 39 333 433 96 24 o scrivimi a ivan.ferrero1975@gmail.com.

### Quanto dura un Percorso di Psicologia?

Per quanto tempo dovrò venire da te?

**La tua Vita non viaggia a compartimenti stagni:** tutto è collegato all'interno di un unico flusso, anche se a volte può subire modifiche.

Per questo motivo **un intervento di Consulenza Psicologica o di Psicoterapia deve essere inserito all'interno di questo Flusso di Vita:** è una parte di Te.

Quanto dura un Percorso di Psicologia quindi dipende da molti fattori: in alcuni casi può essere la risoluzione di un problema specifico, in altri casi la persona decide di rimanere per proseguire lungo l'esplorazione di se stessa, fino a quando non raggiunge uno stato "accettabile", che è soggettivo.

Ovviamente non sarai da solo/a in tutto questo: **lo decideremo insieme passo dopo passo.**

### Come saranno strutturate le nostre sessioni di Psicologia e Psicoterapia?

Una sessione dura 45 minuti, e come puoi immaginare non ha una strutturata definita a priori: se lo facessi, ti priverei della possibilità di **trovare il Percorso su misura per te!**

In generale possiamo comunque dire che le mie sessioni si avvalgono di due elementi apparentemente distinti, ma che in realtà si incrociano e si sostengono l'uno l'altro: **una parte verbale ed una parte corporea.**

La parte verbale riguarda la sessione come la si intende solitamente: si parla, si riflette, si esplora.

La parte corporea, chiamata in causa mediante le tecniche di Analisi Bioenergetica, è invece legata al tuo sentire e al permettere alla tua Persona di **fare esperienza di nuovi modi di Essere,** di stare nel Mondo e di rapportarsi con esso e con le altre persone. Grazie al lavoro in studio poi facciamo in modo che queste nuove modalità, più funzionali per la tua Vita, rimangano costanti e **siano trasferibili nella tua Vita quotidiana.**

### Ogni quanto verrò nel tuo studio?

Un Percorso standard prevede **una sessione alla settimana.**

Nel caso in cui non potessi assicurare una presenza così costante ne parliamo insieme, eventualmente organizzando delle sessioni quindicinnali.

Tieni comunque conto che, nel caso di impossibilità a recarti nello studio perchè sei distante (per lavoro, spostamenti vari, ecc...) **possiamo sostituire la sessione in studio con sessioni di Psicologia Online,** via Skype o un altro sistema di video-chiamata.

### Abito distante oppure non posso essere presente a Milano tutte le settimane. Come funziona il tuo Servizio di Psicologia Online?

### Quanto costeranno le nostre sessioni?

Una singola sessione ha una tariffa di **75 euro.**

Tieni conto che le mie fatture **figurano come prestazioni sanitarie** ai fini della dichiarazione dei redditi, quindi puoi chiedere a chi ti cura la dichiarazione se alla fine dell'anno puoi recuperare qualcosa.

La modalità di pagamento viene concordata, sia nelle tempistiche:

* pagamento di una singola seduta
* pagamento di più sedute, ad esempio alla fine del mese

sia nel canale di pagamento:

* contanti
* bonifico
* carta di credito
* PayPal

Per ogni altra esigenza contattami e ne parleremo insieme.

## Puoi telefonarmi al **+39 333 433 96 24** oppure scrivermi a **ivan.ferrero1975@gmail.com**
